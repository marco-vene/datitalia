
### Cos'è DatItalia?

Il progetto DatItalia mira a diffondere dati e informazioni sull'Italia, con il fine di dare una prospettiva numerica ai problemi e le opportunità del nostro Paese, per migliore il livello del dibattito pubblico.

### Perché è importante?

I dati statistici hanno la caratteristica di comunicare le informazioni in maniera precisa, oggettiva e trasparente, rompendo gli schemi spesso frenetici, superficiali e tendenziosi dei dibattiti televisivi e degli articoli giornalistici, che finiscono per creare confusione nella mente dei cittadini.

L'analisi dei dati, attraverso l'uso di metriche e grafici interattivi, permette di comprendere argomenti complessi in pochi click e fornisce una visione generale, completa ed esaustiva delle questioni. 

Inoltre, l'uso dei dati è un potente deterrente contro esagerazioni e fake news, strumenti spesso usati dai politici per influenzare l'opinione pubblica. È molto più facile convalidare un numero o un trend che un concetto. 

Ad esempio, si sente dire che il _Tasso di disoccupazione_ peggiora o migliora a seconda dell'interlocutore, oppure si affronta l'argomento senza considerare l'andamento pluriennale, o senza menzionare quali fasce di età o zone di Italia sono più colpite.
L'analisi dei dati permette di chiarificare tutte queste domande in maniera semplice e intuitiva, offrendo un contesto pratico su cui costruire ragionamenti ancorati alla realtà.

Una maggiore conoscenza dei dati del nostro Paese può completare il quadro dell'informazione e aiutarci a giudicare più razionalmete e oggettivamente le politiche di governo. 

### Da dove provengono i dati?

Per garantire una corretta informazione, è prima di tutto importante reperire i dati dalle fonti più autorevoli e indipendenti. Per questo le mie analisi provengono direttamente dall'Istituto nazionale di Statistica: [Istat](http://dati.istat.it/index.aspx?r=21719&lang=it&UserContext=SourceOECD#), che svolge analisi campionarie ogni settimana per aggiornare i dati fondamentali del nostro sistema paese.

### Come funziona l'app?

Usare l'applicazione è semplice e intutitivo. 

1. Seleziona la metrica da analizzare, ad esempio il numero di _Disoccupati_ 

2. Seleziona una dimensione per gruppare i dati, per esempio il _Terriotrio_ 

3. Filtra il _Periodo_ trimestrale di riferimento per eliminare le fluttuazioni stagionali e analizzare il solito Trimestre negli anni, per valutare il progresso della metrica.

4. Interagisci con il grafico, zoomma, seleziona i gruppi cliccando sul loro nome, o scorri sui valori delle linee per visualizzare informazioni aggiuntive, fra cui il Governo in carica nel periodo di analisi.

Spero che il progetto vi piaccia. Nel mio tempo libero cercherò di espandere il progetto con nuovi dati e funzionalità.
